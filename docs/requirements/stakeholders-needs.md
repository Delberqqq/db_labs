# Запити зацікавлених осіб

## Вступ

*Запити зацікавлених осіб* відображають їхні потреби та очікування щодо ефективності роботи системи аналізу медіа-контенту. Вони можуть охоплювати різні аспекти, зокрема швидкість обробки даних, точність аналізу та його практичну цінність. До основних потенційних користувачів платформи належать комерційні компанії, громадські організації, політичні партії, маркетингові агентства та інфлюенсери.

### Мета

Розробка та впровадження системи аналізу медіа-контенту спрямовані на ефективний моніторинг і детальне дослідження інформаційного простору. Це дозволяє в режимі реального часу відстежувати медійні тренди, аналізувати реакцію користувачів на події, бренди та політичні кампанії, а також ідентифікувати ключові чинники, що формують суспільну думку.

Наша система дозволить не лише отримувати актуальні дані, а й ухвалювати стратегічні управлінські рішення на основі об’єктивного  та швидкого аналізу. Комерційні компанії можуть застосовувати медіа-аналітику для зміцнення репутації, створення ефективних маркетингових кампаній та коригування комунікаційної стратегії відповідно до негайних потреб аудиторії. Політичні та громадські організації отримують можливість оцінювати рівень суспільної підтримки, аналізувати інформаційні впливи та формувати дієві стратегії взаємодії з громадянами.

Крім того, система аналізу медіа відіграє ключову роль у боротьбі з дезінформацією та фейковими новинами, що має неймовірну вагу у поточних реаліях світу. Вона дає змогу перевіряти факти, аналізувати джерела інформації та оцінювати її достовірність.

Поєднання інструментів машинного навчання, штучного інтелекту та технологій *Big Data Science* робить цю систему потужним інструментом для виявлення неочевидних закономірностей, прогнозування майбутніх трендів і підвищення ефективності комунікацій у різних галузях комунікації. Вона сприяє створенню прозорого, об’єктивного та достовірного інформаційного простору, що є важливим як для розвитку бізнесу, так і для прогресу суспільства в цілому.

### Контекст

Цей документ містить детальний аналіз сценаріїв використання нашої системи аналізу медіа-контенту, в якому описано основні поточні ключові аспекти її функціонування. Для кожного сценарію зазначені основні учасники, умови реалізації, очікувані результати та можливі винятки, що можуть виникнути під час виконання. Кожен сценарій має унікальну назву та чітко визначену послідовність кроків, що відображає алгоритм дій для досягнення поставлених цілей.

Крім того, документ містить детальний опис користувачів системи, їхніх ролей та функціональних можливостей, що дає змогу зрозуміти рівень та схему їхньої взаємодії з платформою. Розгорнуті вимоги до цієї системи допомагають сформувати уявлення про її технічні характеристики, продуктивність, безпеку та інші критично важливі бізнес-параметри. Такий підхід забезпечує ефективне планування впровадження системи та її оптимізацію відповідно до потреб кінцевих користувачів.

Особлива пріоритет було поставлено на зручність використання, продуктивності та точності аналізу медіа-даних. В ньому розглядаються потенційні проблеми, які можуть виникнути під час взаємодії користувачів із нашою системою, та потенційні шляхи їх вирішення. Такий підхід дозволяє заздалегідь виявити слабкі місця у функціональності, що сприятиме уникненню можливих недоліків у майбутньому та підвищенню ефективності роботи системи.

Отже, цей документ є всебічним посібником для розробників, аналітиків та кінцевих користувачів, який надає повне розуміння принципів роботи нашої системи аналізу медіа-контенту, її можливостей та методів їх реалізації.

### Основні визначення та скорочення

**Медіа-контент** [[1]](#link1) - це інформаційні матеріали, 
які створюються, поширюються або передаються за допомогою різних медіа-ресурсів, 
таких як текст, зображення, аудіо, відео та мультимедійні файли. 
Вони використовуються для комунікації з аудиторією через медіа-платформи, 
включаючи соціальні мережі, телебачення, радіо та інтернет.

**Ідентифікатор** [[2]](#link2) - це унікальний ключ або набір даних, 
що використовується для однозначного визначення об’єкта або користувача в системі.
Ідентифікатори можуть бути представлені у вигляді чисел, букв або комбінацій символів
і застосовуються для розрізнення користувачів, транзакцій, записів та інших сутностей.

**Бізнес-вимоги** [[3]](#link3)— це вимоги, які відображають цілі та завдання, 
які компанія чи організація прагне досягти за допомогою певного проєкту або рішення. 
Бізнес-вимоги визначають, що має бути зроблено для того, 
щоб система, продукт чи процес відповідали стратегічним i операційним потребам бізнесу.

**Аналітика** [[4]](#link4) - це процес збирання, обробки та аналізу даних 
для отримання корисних висновків, які допомагають у прийнятті рішень.
У сфері медіа-аналітики цей процес включає оцінку показників
ефективності, аудиторії, впливу контенту, що дозволяє покращити стратегії взаємодії з користувачами.

**Обліковий запис користувача** [[5]](#link5) - це персональний профіль в інформаційній системі
або на онлайн-платформі, який дозволяє користувачеві отримувати доступ до функцій
або послуг, зберігаючи його персональні дані, налаштування, історію активності та права доступу.

**Автоматизація** [[6]](#link6) - це процес використання технологій для виконання завдань
з мінімальною участю людини. У контексті ІТ, автоматизація дозволяє скоротити
час і ресурси на виконання рутинних операцій, таких як обробка даних, оновлення систем
або взаємодія з користувачами.

**Валідація** [[7]](#link7) - це процес перевірки правильності та відповідності введених даних
встановленим правилам або вимогам.
Валідація використовується для забезпечення коректності інформації,
яка вводиться в систему, з метою уникнення помилок та підвищення якості даних.

**Верифікація** [[8]](#link8)— це процес перевірки, чи відповідає продукт,
система або процес визначеним вимогам і специфікаціям.
Іншими словами, верифікація відповідає на запитання: "Чи правильно ми будуємо продукт?"
Її основною метою є забезпечення того, що кожен етап розробки відповідає встановленим вимогам і технічним умовам.

### Посилання

1. <a name="link1" href="https://djc1805.medium.com/what-do-we-talk-about-when-we-talk-about-content-and-media-8f5be0a909b6">Медіа контент</a>
2. <a name="link2" href="https://uk.wikipedia.org/wiki/%D0%86%D0%B4%D0%B5%D0%BD%D1%82%D0%B8%D1%84%D1%96%D0%BA%D0%B0%D1%82%D0%BE%D1%80">Ідентифікатор</a>
3. <a name="link3" href="https://www.ba.in.ua/2023/11/24/shho-take-dokument-biznes-vymog-business-requirements-document/">Бізнес Вимоги</a>
4. <a name="link4" href="https://uk.wikipedia.org/wiki/%D0%90%D0%BD%D0%B0%D0%BB%D1%96%D1%82%D0%B8%D0%BA%D0%B0">Аналітика</a>
5. <a name="link5" href="https://www.silverfort.com/glossary/user-account/#:~:text=A%20user%20account%20is%20an%20account%20assigned%20to%20an%20individual,user's%20role%20and%20job%20responsibilities.">Обліковий запис користувача</a>
6. <a name="link6" href="https://www.ibm.com/topics/automation">Автоматизація</a>
7. <a name="link7" href="https://www.digital-ls.de/en/glossar/validation/">Валідація</a>
8. <a name="link8" href="https://uk.wikipedia.org/wiki/%D0%92%D0%B5%D1%80%D0%B8%D1%84%D1%96%D0%BA%D0%B0%D1%86%D1%96%D1%8F">Верифікація</a>

## Короткий зміст

- [Характеристика ділових процесів](#characteristic)
- [Короткий огляд продукту](#overview)
- [Функціональність](#functionality)
- [Практичність](#practicality)
- [Надійність](#reliability)
- [Продуктивність](#productivity)
- [Експлутаційна придатність](#serviceability)

## Характеристика ділових процесів <a id="characteristic"></a>

Характеристика ділових процесів системи полягає у визначенні основних етапів взаємодії між системою та зацікавленими сторонами, а також у детальному описі ресурсів, що використовуються для виконання цих процесів.

Важливо визначити зовнішні та внутрішні чинники, що впливають на бізнес. До зовнішніх факторів (бізнес-акторів) належать ті, хто формує вимоги до бізнесу, а до внутрішніх (бізнес-робітників) – ті, хто безпосередньо забезпечує виконання завдань всередині організації. Далі подано загальну характеристику цих ролей та їх діяльності в межах бізнесу.

**Зовнішні фактори (бізнес-актори):**

- **Клієнти та постачальники даних** – компанії, що використовують систему для аналізу медіа-контенту, а також джерела контенту (новинні сайти, соціальні мережі), які забезпечують дані для аналізу.
- **Регуляторні органи** – впливають через закони щодо збору, обробки та зберігання даних, встановлюючи правила функціонування системи.
- **Інвестори** – забезпечують фінансування та можуть впливати на пріоритети вдосконалення системи.

**Внутрішні фактори (бізнес-робітники):**

- **Аналітики та інженери з обробки даних** – відповідають за інтерпретацію результатів, розробку алгоритмів збору і аналізу медіа-контенту, а також впровадження інструментів машинного навчання.
- **Розробники** – забезпечують функціонування та розвиток системи, реалізуючи нові функції.
- **Керівники проєкту та маркетологи** – координують команду, встановлюють пріоритети, аналізують вимоги ринку та формують стратегію просування системи.

### Специфікація бізнес-сценаріїв(прецедентів):
---

| **ID:** | UserRegister |
|-|-|
| **НАЗВА:** | Реєстрація користувача |
| **УЧАСНИКИ:** | Користувач, Система |
| **ПЕРЕДУМОВИ:** | Користувач не зареєстрований у системі |
| **РЕЗУЛЬТАТ:** | Успішна реєстрація нового облікового запису |
| **ВИКЛЮЧНІ СИТУАЦІЇ:** | • Користувач надає некоректні дані – InvalidDataException <br/> • Користувач не надав необхідні реєстраційні дані – DataMissingException <br/> • Користувач вже зареєстрований в системі – AlreadyRegisteredException |
| **ОСНОВНИЙ СЦЕНАРІЙ:** | 1. Користувач відкриває сторінку реєстрації. <br/> 2. Користувач надає особисту інформацію (ім'я, прізвище, електронну пошту, пароль). <br/> 3. Система отримує запит на реєстрацію. <br/> 4. Система перевіряє отримані реєстраційні дані. <br/> 5. Система перевіряє наявність облікового запису. <br/> 6. Система створює обліковий запис. <br/> 7. Система відправляє сигнал користувачу про успішну реєстрацію. |

---

| **ID:** | UserLogin |
|-|-|
| **НАЗВА:** | Авторизація користувача |
| **УЧАСНИКИ:** | Користувач, Система |
| **ПЕРЕДУМОВИ:** | Користувач вже має обліковий запис у системі |
| **РЕЗУЛЬТАТ:** | Успішний вхід у систему |
| **ВИКЛЮЧНІ СИТУАЦІЇ:** | • Користувач перевищив кількість спроб входу – TooManyActionsException <br/> • Користувач надав некоректні дані – InvalidDataException <br/> • Користувач не зареєстрований – DataNotFoundException |
| **ОСНОВНИЙ СЦЕНАРІЙ:** | 1. Користувач відкриває сторінку входу. <br/> 2. Користувач надає облікові дані для входу (електронна пошта та пароль). <br/> 3. Система отримує запит на авторизацію. <br/> 4. Система перевіряє правильність введених авторизаційних даних. <br/> 5. Система перевіряє наявність облікового запису користувача. <br/> 6. Система надає дозвіл користувачу отримати доступ до свого облікового запису. <br/> 7. Система дає сигнал користувачу про успішну авторизацію. |

---

| **ID:** | UserRolePromote |
|-|-|
| **НАЗВА:** | Підвищення ролі користувача |
| **УЧАСНИКИ:** | Технічний експерт, Користувач, Система |
| **ПЕРЕДУМОВИ:** | • Технічний експерт має право на зміну ролей користувачів до потрібного рівня <br/> • Користувач має активний обліковий запис |
| **РЕЗУЛЬТАТ:** | Роль користувача підвищено |
| **ВИКЛЮЧНІ СИТУАЦІЇ:** | • Користувач не є технічним експертом – RoleNotEnoughRightsException <br/> • Користувач не зареєстрований – NotRegisteredException <br/> • Користувач вже має найвищу доступну роль – RoleAlreadyHighestException |
| **ОСНОВНИЙ СЦЕНАРІЙ:** | 1. Технічний експерт обирає користувача для підвищення ролі. <br/> 2. Технічний експерт обирає роль для користувача, до якої у нього є допуск. <br/> 3. Система отримує запит на зміну ролі користувача. <br/> 4. Система перевіряє права технічного експерта. <br/> 5. Система перевіряє наявність облікового запису користувача. <br/> 6. Система змінює роль користувача на вказану. <br/> 7. Система дає сигнал технічному експерту та користувачу про успішне підвищення ролі. |

---

| **ID:** | UserDelete |
|-|-|
| **НАЗВА:** | Видалення користувача |
| **УЧАСНИКИ:** | Технічний експерт, Користувач, Система |
| **ПЕРЕДУМОВИ:** | • Технічний експерт має право на видалення користувача <br/> • Користувач має активний обліковий запис |
| **РЕЗУЛЬТАТ:** | Обліковий запис користувача видалено з системи |
| **ВИКЛЮЧНІ СИТУАЦІЇ:** | • Технічний експерт не має прав на видалення – PermissionDeniedException <br/> • Користувач не зареєстрований – NotRegisteredException |
| **ОСНОВНИЙ СЦЕНАРІЙ:** | 1. Технічний експерт обирає користувача для видалення. <br/> 2. Система отримує запит на видалення користувача. <br/> 3. Система перевіряє права на видалення. <br/> 4. Система перевіряє наявність облікового запису. <br/> 5. Система видаляє обліковий запис. <br/> 6. Система відправляє сигнал технічному експерту та користувачу про успішне видалення. |

---

| **ID:** | ContentCreate |
|-|-|
| **НАЗВА:** | Створення медіа-контенту |
| **УЧАСНИКИ:** | Користувач, Система |
| **ПЕРЕДУМОВИ:** | Користувач авторизований у системі та має права на створення контенту |
| **РЕЗУЛЬТАТ:** | Створення нового контенту та збереження його у системі |
| **ВИКЛЮЧНІ СИТУАЦІЇ:** | • Користувач не має прав на створення медіа-контенту - PermissionDeniedException <br/> • Медіа-контент з таким ідентифікатором уже існує - ContentIdExistsException <br/> • Медіа-контент не проходить валідацію - InvalidContentDataException |
| **ОСНОВНИЙ СЦЕНАРІЙ:** | 1. Користувач обирає опцію створення медіа-контенту. <br/> 2. Система перевіряє наявність відповідних прав у користувача. <br/> 3. Система надає користувачу інтерфейс для створення контенту. <br/> 4. Користувач заповнює надані поля. <br/> 5. Система отримує запит на створення медіа-контенту. <br/> 6. Система перевіряє наявність контенту. <br/> 7. Система валідує отримані дані. <br/> 8. Система зберігає наданий контент. <br/> 9. Система відправляє сигнал користувачу про успішне створення. |

---

| **ID:** | ContentSearch |
|-|-|
| **НАЗВА:** | Пошук медіа-контенту |
| **УЧАСНИКИ:** | Користувач, Система |
| **ПЕРЕДУМОВИ:** | Користувач авторизований у системі |
| **РЕЗУЛЬТАТ:** | Видача користувачу результатів повного аналізу, відфільтрованого за заданими критеріями, медіа-контенту |
| **ВИКЛЮЧНІ СИТУАЦІЇ:** | • Медіа-контенту з таким ідентифікатором не існує - InvalidContentIdException <br/> • Введені невалідні параметри пошуку - InvalidSearchRequestException |
| **ОСНОВНИЙ СЦЕНАРІЙ:** | 1. Користувач обирає опцію пошуку медіа-контенту. <br/> 2. Система надає користувачу інтерфейс для пошуку контенту. <br/> 3. Користувач заповнює надані поля та обирає фільтри. <br/> 4. Система перевіряє наявність контенту. <br/> 5. Система валідує отриманий запит. <br/> 6. Система збирає інформацію за наданими даними. <br/> 7. Система аналізує та оброблює зібраний контент. <br/> 8. Система відправляє користувачу готовий результат. |

---

| **ID:** | ContentUpdate |
|-|-|
| **НАЗВА:** | Редагування інформації про медіа-контент |
| **УЧАСНИКИ:** | Користувач, Система |
| **ПЕРЕДУМОВИ:** | Користувач авторизований у системі та має права на редагування контенту |
| **РЕЗУЛЬТАТ:** | Оновлення інформації про наявний у системі контент |
| **ВИКЛЮЧНІ СИТУАЦІЇ:** | • Медіа-контенту з таким ідентифікатором не існує - InvalidContentIdException <br/> • Користувач не має прав на редагування медіа-контенту - PermissionDeniedException <br/> • Дані до оновлення не проходять валідацію - InvalidContentDataException |
| **ОСНОВНИЙ СЦЕНАРІЙ:** | 1. Користувач обирає опцію редагування медіа-контенту. <br/> 2. Користувач обирає контент до редагування. <br/> 3. Система перевіряє наявність відповідних прав у користувача. <br/> 4. Користувач редагує інформацію про контент. <br/> 5. Система перевіряє наявність контенту. <br/> 6. Система валідує отриманий запит. <br/> 7. Система оновлює інформацію про контент. <br/> 8. Система відправляє сигнал користувачу про успішне оновлення. |

---

| **ID:** | ContentDelete |
|-|-|
| **НАЗВА:** | Видалення медіа-контенту |
| **УЧАСНИКИ:** | Користувач, Система |
| **ПЕРЕДУМОВИ:** | Користувач авторизований у системі та має права на видалення контенту |
| **РЕЗУЛЬТАТ:** | Видалення наявного у системі контенту |
| **ВИКЛЮЧНІ СИТУАЦІЇ:** | • Медіа-контенту з таким ідентифікатором не існує - InvalidContentIdException <br/> • Користувач не має прав на видалення медіа-контенту - PermissionDeniedException |
| **ОСНОВНИЙ СЦЕНАРІЙ:** | 1. Користувач обирає опцію видалення медіа-контенту. <br/> 2. Користувач обирає контент до видалення. <br/> 3. Система перевіряє наявність контенту. <br/> 4. Система перевіряє наявність відповідних прав у користувача. <br/> 5. Система видаляє контент. <br/> 6. Система відправляє сигнал користувачу про успішне видалення. |

## Короткий огляд продукту <a id="overview"></a>

**Система аналізу медіа-контенту** — це сучасна платформа, що дозволяє автоматизувати процес збору, обробки та аналізу медіа-даних з різних джерел, таких як соціальні мережі, новинні ресурси, блоги та інші медіа-платформи. Система використовує технології обробки природної мови (Natural Language Processing, NLP), машинного навчання (Machine Learning, ML) та візуалізації даних для надання комплексних аналітичних звітів, що допомагають користувачам краще розуміти громадську думку, тренди та поведінкові моделі.

### Категорії користувачів:

- **Маркетологи та PR-фахівці** — система дозволяє їм відстежувати, як споживачі та громадськість реагують на бренд, продукти, послуги чи інші форми контенту. Вони можуть аналізувати громадську думку, виявляти нові тренди і адаптувати маркетингові або PR-стратегії відповідно до актуальних настроїв. Також допомагає визначати, коли і де розміщувати рекламу для максимальної ефективності.

- **Аналітики ринку** — використовують платформу для глибшого розуміння ринкових трендів, поведінки споживачів та конкурентної активності. Система допомагає швидко отримувати актуальну інформацію про зміни на ринку і споживчі уподобання, що полегшує прийняття стратегічних рішень щодо нових продуктів, послуг чи кампаній.

- **Фахівці з управління репутацією** — система дозволяє моніторити відгуки, соціальні мережі та інші джерела, щоб вчасно помічати негативні коментарі або кризи, які можуть вплинути на репутацію компанії чи особи. Завдяки цьому фахівці можуть вчасно реагувати на проблеми та мінімізувати негативні наслідки.

- **Політичні аналітики та соціологи** — використовують дані платформи для аналізу політичних і соціальних настроїв у суспільстві. Це дозволяє зрозуміти, які теми є важливими для виборців чи громадськості, як змінюються політичні погляди та які тренди набувають популярності в соціальних мережах або медіа-просторі.

- **Медіа-компанії та журналісти** — отримують аналітичні дані для дослідження популярності контенту, розуміння, які теми найбільше цікавлять аудиторію, і моніторингу новинних потоків. Це допомагає створювати матеріали, що відповідають інтересам читачів або глядачів, та вчасно реагувати на актуальні події.

- **Науковці та дослідники** — використовують платформу для проведення соціальних і культурних досліджень на основі медіа-даних. Вони можуть вивчати комунікаційні патерни, аналізувати вплив інформації на різні групи населення, досліджувати зміни у суспільних настроях та ідеях.

- **Представники малого та середнього бізнесу** — завдяки системі можуть відстежувати реакцію клієнтів на свої продукти або послуги, швидко реагувати на скарги або побажання, а також краще розуміти потреби своєї цільової аудиторії. Це дозволяє їм оперативно коригувати свою діяльність для поліпшення сервісу або пропозицій.

- **Інфлюенсери та контент-креатори** — платформа допомагає їм аналізувати, як аудиторія реагує на їхній контент, які теми стають популярними в соціальних мережах, і які тренди варто використовувати для підвищення залученості підписників. Це дає змогу краще планувати контент та підвищувати власну впливовість у медіа-просторі.

## Функціональність <a id="functionality"></a>

Система пропонує багатий набір функцій, які доступні як користувачам, так і адміністраторам. Інтерфейс забезпечує високу зручність і інтуїтивну зрозумілість, що дозволяє ефективно використовувати всі можливості для швидкого досягнення результатів.

### Можливості користувача

- Створення та керування обліковим записом
- Подання одного або кількох запитів на аналіз медіа-контенту
- Налаштування фільтрів для аналізу інформації
- Формування звітів та їх візуалізація
- Перегляд історії запитів
- Порівняння результатів аналізу
- Експорт звітів
- Звернення до служби підтримки

### Можливості адміністратора

- Управління користувачами та їх доступом
- Налаштування параметрів пошуку та аналізу
- Моніторинг продуктивності та ресурсів системи
- Забезпечення безпеки даних
- Підтримка користувачів
- Адміністрування системи та моніторинг її роботи
- Управління базами даних

## Практичність <a id="practicality"></a>

Системи аналізу медіа-контенту є вкрай практичними для бізнесу, політики, медіа та маркетингу завдяки їх здатності швидко і точно обробляти великі обсяги інформації з різних джерел. Вони дозволяють автоматизувати моніторинг новин і соціальних мереж, що економить час і ресурси як компаніям так і простим користувачам, надаючи актуальну інформацію в реальному часі. Такі системи допомагають відстежувати репутацію брендів, аналізувати думки аудиторії та оцінювати ефективність медіакампаній, використовуючи аналіз тональності та трендів. Для політичних або PR-компаній системи дозволяють ефективно реагувати на інформаційні загрози, включаючи фейкові новини чи дезінформацію. Крім того, автоматизована категоризація контенту допомагає виявляти нові можливості та загрози на ринку, а візуалізація даних робить складну аналітику зрозумілою та доступною для прийняття стратегічних рішень.

## Надійність <a id="reliability"></a>

Система аналізу медіа-контенту повинна бути надійною та стабільною у своїй роботі, забезпечуючи мінімальний рівень простоїв і збоїв. Вона повинна гарантувати збереження та захист даних навіть у випадках несподіваних помилок або перевантажень. Для цього впроваджуються механізми автоматичного резервного копіювання, швидкого відновлення після збоїв та моніторингу ключових показників системи. Система також має бути захищеною від зовнішніх загроз, таких як хакерські атаки, і забезпечувати конфіденційність даних користувачів.

## Продуктивність <a id="productivity"></a>

Система повинна ефективно обробляти великі обсяги даних медіа-контенту, зберігаючи високу швидкість аналізу та реагування на запити користувачів. Це включає як швидкість індексації та пошуку контенту, так і оптимізацію алгоритмів для аналізу великих масивів інформації. Система має забезпечувати своєчасне виконання аналітичних операцій незалежно від навантаження та кількості одночасних запитів, особливо в моменти пікового використання.

## Експлуатаційна придатність <a id="serviceability"></a>

Система повинна бути легкою у підтримці та експлуатації. Це передбачає наявність інтуїтивно зрозумілої документації для технічних спеціалістів, можливість швидкого оновлення без порушення її працездатності та доступ до інструментів моніторингу й діагностики. Крім того, важливо забезпечити можливість розширення функціоналу та інтеграції з іншими сервісами без необхідності значних змін у архітектурі системи.
